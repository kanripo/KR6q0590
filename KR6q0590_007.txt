#-*- mode: mandoku-view; -*-
#+DATE: 2015-08-30 21:54:30.284585
#+TITLE: 雲山燕居申禪師語錄
#+PROPERTY: CBETA_ID J40nB478
#+PROPERTY: ID KR6q0590
#+PROPERTY: SOURCE Jiaxing Canon Vol. 40, No. B478
#+PROPERTY: VOL 40
#+PROPERTY: BASEEDITION J
#+PROPERTY: WITNESS J
#+PROPERTY: LASTPB <pb:KR6q0590_J_007-0104a> 
#+PROPERTY: JUAN 7

 雲山燕居申禪師語錄卷第七¶
嗣法門人合哲等編¶

示偈
示爾瞻禪人¶

#+BEGIN_VERSE
「　靈禽自謂苦無枝既是無枝不受羈莫是羽翎生未¶足再來林下長些時
#+END_VERSE
」¶

勉隱隱禪人¶

#+BEGIN_VERSE
「　小小青蛇滿肚機啣珠何必淚雙啼許多按劍誰先¶委推倒禪床孰與齊
#+END_VERSE
」¶

示古平禪人¶

#+BEGIN_VERSE
「　泥豬罵癩狗癩狗罵泥豬非一朝一夕之故只要罵¶到樹倒藤枯且道樹倒藤枯時如何依然習氣不除
#+END_VERSE
」¶

示雲樹禪人¶

#+BEGIN_VERSE
「　汝是何方小鳳兒秪因短翮兩相期隨緣竹澧無他¶徙一日翱翔便出岐
#+END_VERSE
」¶

示佛田禪人¶

#+BEGIN_VERSE
「　浮生不是沒緣因生在南鄉大水濱種得碧桃千萬¶本不唯結實且垂蔭
#+END_VERSE
」¶

寄映雪禪人¶

#+BEGIN_VERSE
「　十年前做小維那今日重來兩鬢皤放汝入山應自¶了過師百倍始傳他
#+END_VERSE
」¶

示魁宇藍居士¶

#+BEGIN_VERSE
「　將何所見是誰聞觸處生疑觸處尋一日踏翻波是¶水山頭大浪使驚人
#+END_VERSE
」¶

示桂寰藍居士¶

#+BEGIN_VERSE
「　歷來有箇要孩兒不見令人特地疑及至相逢又不¶見轉身又在耳邊啼
#+END_VERSE
」¶

示碧沉禪者¶

#+BEGIN_VERSE
「　明珠一顆露當陽夜夜朝朝放大光此是彌陀真境¶界更於何處問西方
#+END_VERSE
」¶

示安宇藍居士
<pb:KR6q0590_J_007-0104b>¶

#+BEGIN_VERSE
「　千里來呈鐵面皮貪嗔我慢絕雲泥須知晝夜常無¶隱要且無人接得渠
#+END_VERSE
」¶

示肖農丁居士¶

#+BEGIN_VERSE
「　住世何曾幾百年致令人去學神僊誰知更有如來¶種好把神仙置一邊
#+END_VERSE
」¶

示正虛禪者¶

#+BEGIN_VERSE
「　左一偈兮右一偈妄向師前亂攃屁只須一陣好東¶風萬事隨他備不備
#+END_VERSE
」¶

示紹尊禪者¶

#+BEGIN_VERSE
「　不悟凡身即佛身遂將兩箇妄區分而今劃斷從前¶路任是僧繇畫不成
#+END_VERSE
」¶

示微素禪者¶

#+BEGIN_VERSE
「　一人一箇臭皮囊拖得來時氣宇揚不過山僧劈¶打始終曳尾露行藏
#+END_VERSE
」¶

示志常禪者¶

#+BEGIN_VERSE
「　山門日日為誰開掃地焚香望佛來昨夜波斯開隻¶眼三更時分出蓮臺
#+END_VERSE
」¶

示思修禪者¶

#+BEGIN_VERSE
「　不容知又不容會不怕攀緣與瞌睡但使此中是箇¶人何須更入三賢位
#+END_VERSE
」¶

示秋水禪者¶

#+BEGIN_VERSE
「　搬柴不憚走深山帶葉連枝一擔擔手抹頭顱汙一¶把不知受用在其間
#+END_VERSE
」¶

示健菴禪者¶

#+BEGIN_VERSE
「　謾言作佛且為人野菜充饑莫厭貧隨分納些消日¶子須知有箇極相親
#+END_VERSE
」¶

示名世朱居士¶

#+BEGIN_VERSE
「　大冶常將佛祖烹驀頭一棒了無生有人問汝青螺¶事信手拈來覿面呈
#+END_VERSE
」¶

示靈玉禪人
<pb:KR6q0590_J_007-0104c>¶

#+BEGIN_VERSE
「　客歲匡徒得得來秪因覲省看吾儕今朝飯罷間相¶謔喝住人吞下馬臺
#+END_VERSE
」¶

勉穩菴禪人¶

#+BEGIN_VERSE
「　莫言一勺水無痕廣大無涯好牧鯤此日不妨頻借¶力他年任爾取龍吞
#+END_VERSE
」¶

示可行鄧居士¶

#+BEGIN_VERSE
「　見色聞聲也大奇相隨來也失便宜明明主伴無遮¶掩那許時人著意窺
#+END_VERSE
」¶

示木瓜嶺眾善人¶

#+BEGIN_VERSE
「　六箇獼猴作賊媒家珍穩密去還來重門雖設無關¶鎖秪要當人夢眼開
#+END_VERSE
」¶

示城口眾居士¶

#+BEGIN_VERSE
「　一句相當意氣投分明底事復何求眼前不悟尋深¶理何異拋珠引石頭
#+END_VERSE
」¶

示木瓜嶺眾居士¶

#+BEGIN_VERSE
「　昨日為賓今日主主賓互換騰今古不明空自撞金¶鍾識得何妨打破鼓
#+END_VERSE
」¶

示國宇藍居士¶

#+BEGIN_VERSE
「　一聲㘞地出娘胎帶得長生果一枚何必蟠桃千萬¶顆但知己有勿疑猜
#+END_VERSE
」¶

示在邇法孫¶

#+BEGIN_VERSE
「　將謂吾門意氣賒誰知做出盡週遮如今翻作無情¶口罵了人來罵自家
#+END_VERSE
」¶

示石蓮法孫¶

#+BEGIN_VERSE
「　根基已載劫初前那怕狂風動石蓮認得蟠龍真父¶子信從肋下痛還拳
#+END_VERSE
」¶

示鄧門眾居士¶

#+BEGIN_VERSE
「　供養如山一粒米縱然成現要人舉不因浪把舌頭¶嘗一日三餐可惜許
#+END_VERSE
」¶

示福海唐居士
<pb:KR6q0590_J_007-0105a>¶

#+BEGIN_VERSE
「　福海無涯不較多其中受用卻如何饒他縱有驚人¶浪盡是無風匝匝波
#+END_VERSE
」¶

示唐家寨眾居士¶

#+BEGIN_VERSE
「　處處陽和綠柳垂誰人過此不揚眉秪言是日風光¶好不似長堤雪壓時
#+END_VERSE
」¶

示渠渡廟眾居士¶

#+BEGIN_VERSE
「　直饒不道費神工柏子庭前致目瞢樹上雞鳴剛側¶耳要知別是一帆風
#+END_VERSE
」¶

示鄧門眾居士¶

#+BEGIN_VERSE
「　劃斷前途絕遠遊歸家只在腳尖頭經行若也尋之¶遶終是騎牛更見牛
#+END_VERSE
」¶

示三省周居士¶

#+BEGIN_VERSE
「　日日三省搖鞭弄影不用商量如驢覷井若要成佛¶一彈指頃
#+END_VERSE
」¶

示以晏鄧居士¶

#+BEGIN_VERSE
「　讀書為學聖功名何足言虞庭十六字字字鎖狂猿
#+END_VERSE
」¶

寄章辰潘居士¶

#+BEGIN_VERSE
「　不如博奕且賢乎為甚纔看萬卷書大道不明千百¶載只因自智薄愚夫
#+END_VERSE
」¶

示合裔劉居士¶

#+BEGIN_VERSE
「　滿目是聖人幾人肯覺照覺得無聖人自然生好樂
#+END_VERSE
」¶

示仲文周道童¶

#+BEGIN_VERSE
「　莫道無心境自寧清風也或打窗櫺推輪過我燒豬¶腿駕鶴來時酒一瓶
#+END_VERSE
」¶

示自真閔道人¶

#+BEGIN_VERSE
「　孤根著地暖先回怕甚寒霜雪壓來且喜今朝天色¶好枝枝放出老黃梅
#+END_VERSE
」¶

示協華閔居士¶

#+BEGIN_VERSE
「　雖愛含誠不吐辭如愚終不教人知而今且作逃禪¶客未有功成不到時
#+END_VERSE
」
<pb:KR6q0590_J_007-0105b>¶

寄碧天禪者¶

#+BEGIN_VERSE
「　萬里無雲湛碧天晴光一道照林泉殷勤報與當家¶子切忌逢人話正偏
#+END_VERSE
」¶

示靈源禪者¶

#+BEGIN_VERSE
「　恁麼來恁麼去大事未明莫兒戲轉眼便是白頭僧¶料想生死沒人替
#+END_VERSE
」¶

示天錦王居士¶

#+BEGIN_VERSE
「　一段天然錦誰能信手裁非是尋常有生前帶得來
#+END_VERSE
」¶

示法衛熊居士¶

#+BEGIN_VERSE
「　平明騎馬上東山正遇山倒剎竿此箇因緣應不¶偶世尊傳法至阿難
#+END_VERSE
」¶

示合傳張善人¶

#+BEGIN_VERSE
「　歷雪經霜不記年深閨落轉幽閒叮嚀報與修行¶女節老風高耐歲寒
#+END_VERSE
」¶

示乾迥張居士¶

#+BEGIN_VERSE
「　昔日是一書生今朝卻成猛將不唯氣宇英雄要且¶胸中豪放
#+END_VERSE
」¶

示鍾林禪者¶

#+BEGIN_VERSE
「　天門一往復青螺腳底忙忙不較多滿目溪山如透¶徹看來由自不由他
#+END_VERSE
」¶

示純一禪者¶

#+BEGIN_VERSE
「　幾年前已識荊州孰意翻為兩地秋此日相逢同俛¶仰莫教遺恨萬山頭
#+END_VERSE
」¶

示大亨禪者¶

#+BEGIN_VERSE
「　輔弼叢林有幾人楊岐一道絕人行而今再見相期¶約莫負當年鐵石心
#+END_VERSE
」¶

示若蘭李居士¶

#+BEGIN_VERSE
「　昔日曾遊宦海來今依林下學癡呆他時識盡功成¶去萬仞峰頭起迅雷
#+END_VERSE
」¶

示繩樞王居士
<pb:KR6q0590_J_007-0105c>¶

#+BEGIN_VERSE
「　幾箇英賢肯信禪唯公勘破便翛然有人問著如何¶舉笑指峰頭孤月圓
#+END_VERSE
」¶

示合秉余善人¶

#+BEGIN_VERSE
「　富貴從來大戲場不由人意自揄揚若知世事皆如¶此便是真人快活方
#+END_VERSE
」¶

示宗謐劉居士¶

#+BEGIN_VERSE
「　四海澄濴徹底清風恬浪寂困人心有時點溼蒼龍¶尾雨到枯黃盡易生
#+END_VERSE
」¶

示仙瞿禪者¶

#+BEGIN_VERSE
「　斫額求人不記年眼睜睜地對誰言冤家未遇空垂¶手便把仙瞿打一拳
#+END_VERSE
」¶

示雲巖禪者¶

#+BEGIN_VERSE
「　與汝同鄉隔一山出辭吐氣最相關與其馳逐團團¶走何不搬來借一間
#+END_VERSE
」¶

勉瑞曇禪者¶

#+BEGIN_VERSE
「　汝之住處如象馬灩澦江頭作麼灑前浪既去急如¶飛後浪飄來如覆瓦誰能川上看川流不看川流看¶看者
#+END_VERSE
」¶

示合緣劉居士¶

#+BEGIN_VERSE
「　知君有件驚人寶秪為埋塵卒未曉今朝指出勿蹉¶跎若是蹉跎又不了
#+END_VERSE
」¶

示合智王居士¶

#+BEGIN_VERSE
「　舉起要照顧莫教走錯路苦海固無邊回頭便是渡
#+END_VERSE
」¶

示御之陳居士¶

#+BEGIN_VERSE
「　欲作聖賢須是道者一如調琴一如御馬
#+END_VERSE
」¶

示預之呂居士¶

#+BEGIN_VERSE
「　父母未生光明碩大燦爛人前識者驚詫
#+END_VERSE
」¶

示帥之李居士¶

#+BEGIN_VERSE
「　天使成人自不凡何妨佩劍著戎衫從茲要識誰為¶主百萬軍中去復還
#+END_VERSE
」
<pb:KR6q0590_J_007-0106a>¶

示梅樹法孫¶

#+BEGIN_VERSE
「　黃梅住五祖接踵號梅樹不特蓋四鄰馨香為國祚
#+END_VERSE
」¶

示通然張居士¶

#+BEGIN_VERSE
「　迋迋傳來信得否應對通身都是口莫教當面被人¶顢但要伸手忘卻手
#+END_VERSE
」¶

示悅然許居士¶

#+BEGIN_VERSE
「　無盡光陰四十過相投何必羨東坡明珠一顆親相¶委免使堆金用馬駝
#+END_VERSE
」¶

寄樂施苟居士¶

#+BEGIN_VERSE
「　去去來來過汝家每將酸物軟人牙躊躕沒甚酬君¶意遠寄山椒致謝茶
#+END_VERSE
」¶

勉其中禪者¶

#+BEGIN_VERSE
「　人雖柔懦志須堅莫把宗門作等閒病骨一根拄杖¶子至今藏著未曾傳
#+END_VERSE
」¶

示乾愷王居士¶

#+BEGIN_VERSE
「　慈祥愷悌出自雲南僅同魯變至道何艱
#+END_VERSE
」¶

示遠樹當家¶

#+BEGIN_VERSE
「　正法難扶幾箇扶直須痛罵老騷胡誰云祖道垂秋¶晚且喜獅林絕野狐
#+END_VERSE
」¶

示肖鵬冉居士¶

#+BEGIN_VERSE
「　一見生懽喜相忘無彼此誠實為君言猶恐忘記耳¶寫入扇頭來大似從頭起凜凜天地問忙忙是自己¶切忌再蹉跎彷徨過日子
#+END_VERSE
」¶

示心燦禪人¶

#+BEGIN_VERSE
「　曲指諳來別有年相逢不厭口便便知音莫謂閒相¶識此箇冤家結在前
#+END_VERSE
」¶

示懶木沙彌¶

#+BEGIN_VERSE
「　從來漆貴被割楂梨橘柚遭攀如何一根大樹吞雲¶吐霧閒閒
#+END_VERSE
」¶

示懷玉禪者
<pb:KR6q0590_J_007-0106b>¶

#+BEGIN_VERSE
「　嵩山日日插天高四面層巒似折腰揀點山僧無別¶慶但將柏子代冰桃
#+END_VERSE
」¶

復鐵壁隱然禪師¶

#+BEGIN_VERSE
「　參禪須要眼雙明始信紅爐片雪輕設有纖毫透不¶去全身墮在鐵圍城
#+END_VERSE
」¶

示自惺禪人¶

#+BEGIN_VERSE
「　怪石堆中隱瞎驢清光幾度射茅廬道人無物拈來¶供短杖頻敲三十餘
#+END_VERSE
」¶

示空空副寺¶

#+BEGIN_VERSE
「　禾滿山頭粟滿樓當家何必太心愁錦江一派雲來¶客賴汝維持接上流
#+END_VERSE
」¶

示同柏靜主¶

#+BEGIN_VERSE
「　肯把山茅結箇亭日于雲鶴得相親有時話到深¶處誰解人前破口脣
#+END_VERSE
」¶

示虎洞靜主¶

#+BEGIN_VERSE
「　玲瓏窟子闢山隈虎跡人蹤絕忌猜曾被牛頭親覷¶破至今無計喚歸來
#+END_VERSE
」¶

示[泳-永+雁]川靜主¶

#+BEGIN_VERSE
「　當臺一鑑莫躊躇氣宇驚人始丈夫謾道林花開得¶早縱然老榦欠扶疏
#+END_VERSE
」¶

示見如禪者¶

#+BEGIN_VERSE
「　時時觸動轉天樞試問天樞轉也無會得樞中端的¶旨大千俱壞又何虞
#+END_VERSE
」¶

示自惺副寺¶

#+BEGIN_VERSE
「　丘隅茅屋兩三間朝去昏天暮始還一箇渾身無避¶處和煙蹋遍幾重山
#+END_VERSE
」¶

示三目禪人¶

#+BEGIN_VERSE
「　拈來乾屎厥會得便休歇把作箭頭看肝膽成吳越
#+END_VERSE
」¶

示一乘靜主¶

#+BEGIN_VERSE
「　耕田博飯道風清不事諸方五味羹種得滿山無空
<pb:KR6q0590_J_007-0106c>¶隙鋤頭鋒利病魔輕
#+END_VERSE
」¶

寄怡聞法主¶

#+BEGIN_VERSE
「　饒伊修得似天宮一覺蘇回總是空道眼未明終有¶礙爭教理事盡融通
#+END_VERSE
」¶

示順督法主¶

#+BEGIN_VERSE
「　堪笑而今杜撰禪眼如掣電口如盤千錐百劄無腥¶血一味頑皮說夢顛
#+END_VERSE
」¶

示大朋禪人¶

#+BEGIN_VERSE
「　滿天星月亂山浮幾欲偕歸少計籌珍重闍黎惺兩¶眼和風收去掛枝頭
#+END_VERSE
」¶

示總持禪人¶

#+BEGIN_VERSE
「　江南江北幾經秋放下蒲瓢古岸頭日暮船橫遲渡¶者風吹白浪起人愁
#+END_VERSE
」¶

示相宇楊居士¶

#+BEGIN_VERSE
「　南山行罷北山過手擊枯梧唱哩囉人盡去夕陽多¶幾道清暉映薜蘿何必蓬萊增壽域自有還鄉不死¶歌
#+END_VERSE
」¶

示心聞禪人¶

#+BEGIN_VERSE
「　蜀水直楚水灣唯有黔地石頭尖行到蟠龍築破指¶拖聲乃氣叫蒼天
#+END_VERSE
」¶

示善元張居士¶

#+BEGIN_VERSE
「　正氣恒凝宇宙浮光吞日月建弘猷無邊草木從風¶偃不羨當年萬里侯
#+END_VERSE
」¶

示侍僧¶

#+BEGIN_VERSE
「　幾度青梨打破頭應知就裏有來由翻思圓悟勤先¶祖十載巾瓶意自優
#+END_VERSE
」¶

勉眾禪者遊東山¶

#+BEGIN_VERSE
「　一日扶笻上翠微翠微時見鳥低飛幾回未果東山¶約既到東山且謾歸
#+END_VERSE
」¶

示若遇王居士
<pb:KR6q0590_J_007-0107a>¶

#+BEGIN_VERSE
「　不遇王良不遇天膠頭滯尾卻驚鞭而今已脫鹽車¶苦幾見追風影在先
#+END_VERSE
」¶

示定遠宋居士¶

#+BEGIN_VERSE
「　幾迴欲吐胸中語及至相逢提不起還伊劈面兩三¶拳知恩深處固如此
#+END_VERSE
」¶

示惟賢陳居士¶

#+BEGIN_VERSE
「　誰道將軍不解禪雕弓放下息狼煙須知海晏河清¶日眼底舒光爍大千
#+END_VERSE
」¶

示忠廷羅居士¶

#+BEGIN_VERSE
「　羽箭腰間爽將臺英雄不減漢名才知君不負當年¶祝斫額相看得得來
#+END_VERSE
」¶

示彤廷羅居士¶

#+BEGIN_VERSE
「　忽地前來便問禪當頭一拶口便便如今且作忘機¶客有曰逢緣漆桶穿
#+END_VERSE
」¶

示雲夫羅居士¶

#+BEGIN_VERSE
「　氣宇如天大忠肝萬里長隨時歌白雪一韻落梅香
#+END_VERSE
」¶

示牧鯤汪居士¶

#+BEGIN_VERSE
「　早晚幾句零星語切忌逢人莫錯舉有人問爾解何¶宗報道茆坡破椅子
#+END_VERSE
」¶

示東赤吳居士¶

#+BEGIN_VERSE
「　本來一字不識慣向人前弄筆糊塗幾句出來令人¶笑得尿滴中有一句驚人識得參學事畢
#+END_VERSE
」¶

寄城璧馬居士¶

#+BEGIN_VERSE
「　挺特男兒沒量大何須問道口怦怦將軍說法如天¶倒豈與尋常較重輕
#+END_VERSE
」¶

示一然黃居士¶

#+BEGIN_VERSE
「　額裏藏珠肘挂符臨機拈出莫躊躕直饒是箇翻濤¶手覿面呼來罵野狐
#+END_VERSE
」¶

復別珍汪居士¶

#+BEGIN_VERSE
「　不有餘錢更不欠債無欠無餘洪深滂湃何須入海
<pb:KR6q0590_J_007-0107b>¶摸魚蝦惹得盲龜跛鱉怪自家得用快如風第恐逢¶人不善賣且道如何賣一拳打破口脣皮轉身又作¶女人拜
#+END_VERSE
」¶

慰若惕米居士¶

#+BEGIN_VERSE
「　適聞病至篤病中歌且狂唯君有傲骨雖病亦無妨¶直向此中空磊落無煩瘥病覓奇方叱豎子入膏肓¶等閒拈杖打醫王
#+END_VERSE
」¶

示裔瞿汪居士¶

#+BEGIN_VERSE
「　稟聖賢心賦丈夫志無論男身女身唯要超群出類¶拼此一世浮軀幹千秋不磨之事所以道愈久愈堅¶愈嚴愈厲等閒識破娘生繼我如來後裔
#+END_VERSE
」¶

示毅弘彭居士¶

#+BEGIN_VERSE
「　行道貴年小行道貴年老年老易忘機年小辦得好¶許多老幼人勞勞盡迷倒許多老幼人勞勞入荒草¶喜君遇吾儕就路還家早即此卜當來一見光愈皎
#+END_VERSE
」¶

勉牧鯤汪居士¶

#+BEGIN_VERSE
「　正務之餘來此讀咒咒得不溜將卷一覆覆而復開¶眉頭一皺那來這樣淡不過的語言令人讀得皮黃¶鵠瘦呵呵從上許多沒量大人挂冠歸來入我門中¶一一歷過載在傳燈永貽諸後
#+END_VERSE
」¶

慰樂天王居士¶

#+BEGIN_VERSE
「　毋為善遷毋為法縛唯識腳疼無疼痛腳人謂總戎¶跼跼拘拘我道居士活活鱍鱍
#+END_VERSE
」¶

示大慈趙道人¶

#+BEGIN_VERSE
「　參禪學道無別訣只要生死一念切隨他放去任他¶來甕裏何曾走卻鱉
#+END_VERSE
」¶

示自真閔道人¶

#+BEGIN_VERSE
「　根器從來別何妨酒肉場眉間光燦爛鼻下口郎當¶吸盡西江水掀翻曲彔床丈室容師子微塵露法王¶鎮靜高樓上胡笳一韻長
#+END_VERSE
」
<pb:KR6q0590_J_007-0107c>¶

示鐘惺李居士¶

#+BEGIN_VERSE
「　扶纛相忘在杏壇口吧吧地令人酸何如謾學宜僚¶友百萬軍中且弄丸
#+END_VERSE
」¶

示三圓劉居士¶

#+BEGIN_VERSE
「　終日為善令人稱羨不若無為優游不倦有時踏著¶滑石頭勘笑秦時𨍏轢鑽
#+END_VERSE
」¶

示蒞新李居士¶

#+BEGIN_VERSE
「　雨過晴星偏皎月輪孤青山帶翠綠水平鋪無邊清¶影落江湖驚起魚龍亂戲珠
#+END_VERSE
」¶

示善方張居士¶

#+BEGIN_VERSE
「　幾回出入白雲鄉每見人間空自忙汝向忙中開隻¶眼自然隨處露堂堂
#+END_VERSE
」¶

示蟬所宋居士¶

#+BEGIN_VERSE
「　相知貴在毒心腸寤寐思之自不忘忽遇蒼龍敲出¶髓新添一勺海天長
#+END_VERSE
」¶

示若同侯居士¶

#+BEGIN_VERSE
「　看破塵囂徹底空何人千里不同風通身手眼隨拈¶弄始信乾坤掌握中
#+END_VERSE
」¶

示用章戴居士¶

#+BEGIN_VERSE
「　行堯之行誦堯言貴識鴻飛第一傳不向此中開活¶眼徒將鐵硯苦磨穿
#+END_VERSE
」¶

示文德郭居士¶

#+BEGIN_VERSE
「　龐公終日罵龐婆罵得龐婆沒奈何只待日中花弄¶影大家齊唱太平歌
#+END_VERSE
」¶

示斌毓羅居士¶

#+BEGIN_VERSE
「　鳳翅斜橫立將壇不唯砫石且為藩縱然話到修行¶好第恐功名債未完
#+END_VERSE
」¶

示自北劉居士¶

#+BEGIN_VERSE
「　金陵出隻驚人虎伏爪藏牙駐黔土有日乘風牙爪¶獰嬴得佳聲鎮寰宇
#+END_VERSE
」
<pb:KR6q0590_J_007-0108a>¶

勉笑由許居士¶

#+BEGIN_VERSE
「　讀書原為聖賢事從政須師魯大夫更看前人作樣¶子顏曾曾喜做官無
#+END_VERSE
」¶

示養元吳居士¶

#+BEGIN_VERSE
「　深信壺中別一天山川艸木盡通玄維摩喉舌非泥¶塑有得於心必有言
#+END_VERSE
」¶

示最良李居士¶

#+BEGIN_VERSE
「　拄杖頭邊杲日懸非關時節與因緣今朝敲出蒼龍¶髓波翻白浪沒人天
#+END_VERSE
」¶

示麗水金居士¶

#+BEGIN_VERSE
「　儒士釋士與道士渾元三教何曾二同行同住復同¶床可笑同床扯破被
#+END_VERSE
」¶

示子尚廖居士¶

#+BEGIN_VERSE
「　妙質英姿最可人不違士業契禪心浴乎沂又風乎¶舞歌詠而歸笑杏林
#+END_VERSE
」¶

示文川黃居士¶

#+BEGIN_VERSE
「　明明大道本無偏秪在尋常動靜間自家寶藏諸般¶有用得何嘗直半錢
#+END_VERSE
」¶

示心鉉禪人¶

#+BEGIN_VERSE
「　築著無時不放光秪因鼻孔未昂藏十成要作摩尼¶子扯破僧伽吼法堂
#+END_VERSE
」¶

示紹宗禪人¶

#+BEGIN_VERSE
「　勘破家緣如敝屣不事榮華且學貧既知法眷親於¶子視子如同視別人
#+END_VERSE
」¶

示闊浪禪者¶

#+BEGIN_VERSE
「　纔出家初受戒兼以人貌又古怪言語卒卒倉倉動¶止狼狼狽狽若要拔萃超群還去山間喫些苦菜
#+END_VERSE
」¶

辭護國寺應福泉山請¶

#+BEGIN_VERSE
「　護國昔年曾有券賣與山僧作祖院明朝應箇小期¶來山門廚庫休改變
#+END_VERSE
」
<pb:KR6q0590_J_007-0108b>¶

示念如禪人¶

#+BEGIN_VERSE
「　蠹魚何不住江淮卻於紙上覓蒼苔癡虫也解穿人¶箑漏逗清風拂面來
#+END_VERSE
」¶

寄圓明禪師水居¶

#+BEGIN_VERSE
「　斷纜危檣信水流隨緣漂泊更何愁浮槎不羨秋香¶美且喜江風一載收
#+END_VERSE
」¶

示淑慈尼¶

#+BEGIN_VERSE
「　身分四大有來由昔日天龍豎指頭只要當人親薦¶得百千三昧不須求
#+END_VERSE
」¶

示鴻羽張居士¶

#+BEGIN_VERSE
「　或時精進或時疲怎釋心頭一點疑黃金未鍊終渣¶滓取證何如不刻期
#+END_VERSE
」¶

示肖尼丘居士¶

#+BEGIN_VERSE
「　畫絕寫亦絕絕處與人別要得兩眼明拔出疑難橛¶千問百問來一句都漏渫且道是那一句參
#+END_VERSE
」¶

示象頭念佛靜主¶

#+BEGIN_VERSE
「　身上甚㲯毿肚裏常不穀日去山中耘夜來樹底宿¶踏破象頭關得見恒沙佛
#+END_VERSE
」¶

示鐘惺李居士寫山水圖¶

#+BEGIN_VERSE
「　天下名士者無如李恕長秪知下筆處忘卻米元章
#+END_VERSE
」¶

示眾符董居士¶

#+BEGIN_VERSE
「　忽地相逢一著疑肯將心事對余提經行不覺廊簷¶下容易還君舊面皮
#+END_VERSE
」¶

示識鯤劉居士¶

#+BEGIN_VERSE
「　學道貴忘機如兀復如癡分明一著子不是想來底¶雲駛月運舟行岸移此去燒黃三十里阿誰騎馬弄¶驢蹄
#+END_VERSE
」¶

示允執黃居士口占¶

#+BEGIN_VERSE
「　平空釘橛消磨歲月忽遇其人一場敗缺且道其人¶是何標格眉分八字軟如綿鼻孔昂藏硬似鐵
#+END_VERSE
」
<pb:KR6q0590_J_007-0108c>¶

示虛中當家¶

#+BEGIN_VERSE
「　青天一棒亂雲收血染山川鬼見愁非是老僧愛動¶手新添艸料按牛頭
#+END_VERSE
」¶

示五里菴僧施茶¶

#+BEGIN_VERSE
「　五里菴中住有年每逢焦熱煮龍團能蘇一滴回山¶際渴死隨他臥水邊
#+END_VERSE
」¶

示焚水關主¶

#+BEGIN_VERSE
「　三載憑關因徹困儲糧千日濟人窮平時喫飯無砂¶子獨有今朝米有虫
#+END_VERSE
」¶

示和宇李居士¶

#+BEGIN_VERSE
「　終朝瞌睡懶看經自此田肥尚不耕纔到雲山開隻¶眼三尊大佛一齊吞
#+END_VERSE
」¶

示桂華潘居士¶

#+BEGIN_VERSE
「　煩惱無明逐日生紅爐裏面點堅冰虛空擊碎和雲¶煮說甚黃花混眼睛
#+END_VERSE
」¶

示六和禪德¶

#+BEGIN_VERSE
「　天地山河一箇舌為吾口窄代吾說虛空說碎爛圓¶通那識耳中常出血
#+END_VERSE
」¶

示聞遠李居士¶

#+BEGIN_VERSE
「　舌頭裂碎眼抽觔水上葫蘆按最輕更有臘人來向¶火丙丁童子放花燈
#+END_VERSE
」¶

示正寰潘居士¶

#+BEGIN_VERSE
「　明明箇裏絕疏親亙古如斯未易更自是一雙清白¶眼何曾捏動待花生
#+END_VERSE
」¶

示若心李居士¶

#+BEGIN_VERSE
「　青霄一望上雲梯渡接華峰咫尺區縱是武城來象¶馬不驚略杓任長驅
#+END_VERSE
」¶

示蘭谷法孫¶

#+BEGIN_VERSE
「　拈起布毛吹遍界就中何必苦商量春至柳條微帶¶冷時來花蕊自分香
#+END_VERSE
」
<pb:KR6q0590_J_007-0109a>¶

示開微法孫¶

#+BEGIN_VERSE
「　一竅開兮海底穿洪波浩渺浪滔天從教百萬人天¶眾難盡淵源活眼泉
#+END_VERSE
」¶

示瞿默知客¶

#+BEGIN_VERSE
「　意在吾儕立志豪兩番親值口叨叨雲山止水隨君¶住莫使禪門太寂寥
#+END_VERSE
」¶

示儼然黃居士¶

#+BEGIN_VERSE
「　與君相契蓋有年不識如何號儼然更指山河為說¶法眼中須悟耳根禪
#+END_VERSE
」¶

示和然王居士¶

#+BEGIN_VERSE
「　忽然一見笑顏開想是前生會過來我有一柯菩提¶樹與君帶去滿城栽
#+END_VERSE
」¶

示昱然劉居士¶

#+BEGIN_VERSE
「　城隍裏面施樂湯又有筵僧粥飯堂若是慣吞鐵彈¶者自然嘗過更來嘗
#+END_VERSE
」¶

示樂然鄂居士¶

#+BEGIN_VERSE
「　宇宙橫身日夜彰穿衣喫飯更郎當但能任運無他¶想何用南尋汎渺茫
#+END_VERSE
」¶

示證果王居士¶

#+BEGIN_VERSE
「　不雕不琢自生成證得方知果是因歲歲幽蘭香出¶澗為君指點劫前春
#+END_VERSE
」¶

示惺慈徐善人¶

#+BEGIN_VERSE
「　當年靈照是同儔拈得笊籬百不憂百草頭邊開正¶眼方知日用有根由
#+END_VERSE
」¶

示竹淇侍者¶

#+BEGIN_VERSE
「　七歲之時用馬駝而今十六要人扶何時得到腳跟¶穩走出人前唱哩囉
#+END_VERSE
」¶

法派偈¶

#+BEGIN_VERSE
「　德合乾坤陶鑄弘均彌綸法界萬古一心
#+END_VERSE
」¶
燕居禪師語錄七卷終
<pb:KR6q0590_J_007-0109b>¶

