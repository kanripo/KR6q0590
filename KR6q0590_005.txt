# -*- mode: mandoku-view; -*-
#+DATE: 2016-06-08 6:04
#+TITLE: 雲山燕居申禪師語錄
#+PROPERTY: CBETA_ID J40nB478
#+PROPERTY: ID KR6q0590
#+PROPERTY: SOURCE Jiaxing Canon Vol. 40, No. B478
#+PROPERTY: VOL 40
#+PROPERTY: BASEEDITION J
#+PROPERTY: WITNESS master
#+PROPERTY: LASTPB <pb:KR6q0590_J_005-0099b> 
#+PROPERTY: JUAN 5
雲山燕居申禪師語錄卷第五¶
嗣法門人合哲等編¶

* 頌古¶

** 世尊一日陞座大眾集定文殊白椎云諦觀法¶
王法法王法如是世尊便下座¶

#+BEGIN_VERSE
「　正體凝然踞法臺幾番脫卸負羞回令人卻笑文殊¶老更把一毛眼上栽」
#+END_VERSE
¶

** 靈雲睹桃花悟道¶

#+BEGIN_VERSE
「　淑氣催晴鳥亂啼夭桃含笑露春枝靈雲一見多情¶處打落殘紅逐馬蹄」
#+END_VERSE
¶

** 臨濟三頓棒¶

#+BEGIN_VERSE
「　舉起鞔天空索價拈來就地便還錢既知不犯當頭¶令惡發南邊動北邊」
#+END_VERSE
¶

** 臨濟示眾云有一無位真人常在汝等諸人面¶
門出入未證據者看看時有僧問如何是無位¶
真人濟下繩床搊住云道道僧無語濟托開云¶
無位真人是什乾屎橛¶

#+BEGIN_VERSE
「　為人徹困哪吒怒忿三略六韜神機巳逐」
#+END_VERSE
¶

** 諸可還者自然非汝不汝還者非汝而誰¶

#+BEGIN_VERSE
「　還處不還不還還處堪笑瞿曇舌頭無骨」
#+END_VERSE
¶

** 一日氣不來向甚處去¶

#+BEGIN_VERSE
「　髑髏函蓋去八字不成文山斷疑無路溪回別有村」
#+END_VERSE
¶

** 棒打石人頭暴暴論實事¶

#+BEGIN_VERSE
「　鼓宮宮動鼓角角動擬議商量不中不中高山流水¶稀音下里巴歌雅頌觀音大士耳雙聾直至而今頂¶門重」
#+END_VERSE
¶

** 文殊三處過夏¶

#+BEGIN_VERSE
「　在此不出在彼忘歸三處過夏兮鍼劄不入百千萬¶箇兮腫不益肥當時迦葉能行令好與瞿曇下一椎」
#+END_VERSE
¶

** 菴主借塔樣
<pb:KR6q0590_J_005-0099c>¶

#+BEGIN_VERSE
「　堪笑兩箇菴主相逢便訴艱苦塔樣不辭借看秪怕¶釘樁搖櫓」
#+END_VERSE
¶

** 南泉庄上喫油餈¶

#+BEGIN_VERSE
「　覓他黃檗擬青皮服了還同未服時行至途中瞑眩¶也始知用藥毒如砒」
#+END_VERSE
¶

** 德山托缽¶

#+BEGIN_VERSE
「　言不妄發令不虛行罷鼓休征時英雄難窺展旗布¶陣時突出中師長鎗短劍血淋漓蓋代功勳誰識伊」
#+END_VERSE
¶

** 女子出定¶

#+BEGIN_VERSE
「　賺他女子全身墮若是知音都勘破潦倒瞿曇巧指¶呈至今翻作彌天禍」
#+END_VERSE
¶

** 乾屎橛¶

#+BEGIN_VERSE
「　琉璃殿上生青草怪鳥巢中產鳳雛拈毒藥化醍醐¶從來無法強匡扶乾坤逼塞成何事那個男兒不丈¶夫」
#+END_VERSE
¶

** 倩女離魂誰是真者¶

#+BEGIN_VERSE
「　不出戶有生涯枯枝老榦發新丫須知別有陽春力¶幾樹婆娑幾樹華」
#+END_VERSE
¶

** 藏身處無蹤跡無蹤跡處莫藏身¶

#+BEGIN_VERSE
「　是非曾不到山隈鑿箇新池月自來君不見古樓臺¶是處是彌勒無門無善財」
#+END_VERSE
¶

** 大隋烏龜¶

#+BEGIN_VERSE
「　本色還他老大隋赤條條地斷人疑草鞋覆郤如相¶委勘破菴中老古錐」
#+END_VERSE
¶

** 須彌山¶

#+BEGIN_VERSE
「　黑漆漆明歷歷雨灑不著風吹不入空山無伴侶栗¶棘橫擔大海起波瀾萬仞壁立」
#+END_VERSE
¶

** 臺山婆子¶

#+BEGIN_VERSE
「　臺山婆子逞風流勘破何曾得出頭山寂寂水悠悠¶鐵蛇橫古路毒氣逼人愁」
#+END_VERSE

<pb:KR6q0590_J_005-0100a>¶

** 百丈野狐¶

#+BEGIN_VERSE
「　壯士生平意氣賒尚遺鬚髮對菱華一時鏡破鬚眉¶落始信從來不出家」
#+END_VERSE
¶

** 睹星悟道¶

#+BEGIN_VERSE
「　釋迦昨夜睹明星打失一箇破布袋天明起來摸布¶袋布袋巳成七八塊啐秪堪付與城東童氏藥婆補¶箇藥囊貯取甘草麻黃細辛薑桂」
#+END_VERSE
¶

** 山居口占¶

#+BEGIN_VERSE
「　為僧何故愛山居為愛山居絕所思黃葉掃來堆上¶壁青芹揀過入酸瓷身寒不有燒爐日肚饑寧無喫¶菜時但得不饑并不冷尚疑人謂養癡皮」
#+END_VERSE
¶

** 和破老人題蟠龍韻¶

#+BEGIN_VERSE
「　蟠龍自謂藏於壑豈欲飛騰露爪牙數載眠雲情未¶巳一朝攪動意偏賒寒巖忽鎖千條練幽谷頻添五¶色霞頭角宛然留不住錦江之上浪桃花」
#+END_VERSE
¶

** 除夕勉眾禪者¶

#+BEGIN_VERSE
「　道人活計頗隨緣春到梅梢又一年爐裏有薪煨紫¶芋瓶中無水酌清泉風生峭壁家筵冷霧靄中堂蓬¶篳穿寂寞不同塵世樂念頭愈淡道愈堅」
#+END_VERSE
¶

** 遊流中寺有懷¶

#+BEGIN_VERSE
「　古寺蕭條亂草芋故人邀我得盤旋當軒放入階前¶翠啟戶推開檻外天幾片白雲生澗水一棚青火散¶林煙此時暫了流中約異日將期廠法筵」
#+END_VERSE
¶

** 送雲峨禪人南行¶

#+BEGIN_VERSE
「　闍黎決志下南方此日南方多不良但見怡顏甜似¶蜜誰知含意毒如礵殺人不用三分鐵活命唯將一¶片薑贏得幾回堪柱礎歸來一帶任揄揚」
#+END_VERSE
¶

** 留別東赤吳居士¶

#+BEGIN_VERSE
「　纔得相投便出林草芊芊處意深深苔封休採新條¶句夢覺還憐枯木吟有問不辭欣墮履無情那復淚
<pb:KR6q0590_J_005-0100b>¶沾襟曹源近日堪為水一瀉中分兩處琴」
#+END_VERSE
¶

** 擬題雲臺即來韻¶

#+BEGIN_VERSE
「　層巒不睹訝天峰人固難企鳥易從殘雪半窗明覆¶井孤風千載韻長松適憐望帝將留暑正愛梅花巳¶過冬未到雲邊情未瞥但聆空際落疏鐘」
#+END_VERSE
¶

** 同章夢兩潘居士登別雲峰次韻¶

#+BEGIN_VERSE
「　不是居高不與群秪緣踏破一山雲路行壁上書之¶字水落橋邊讀梵文非但胸襟同野闊還期眼界與¶人分更來問道二君子豈特聊為小補云」
#+END_VERSE
¶

** 和月竹法兄題巖前石鯉魚¶

#+BEGIN_VERSE
「　傍石潛淵飲素流長年不欲動輕舟每隨蟹眼窺其¶脊亦任蝦鬚跳上頭非是沉吟眠死水待乘桃浪躍¶滄洲一朝背負摩天日仰面看他雲漢遊」
#+END_VERSE
¶

** 復藏芥法師¶

#+BEGIN_VERSE
「　終日裁詩興未灰休將狂解巧安排半生俠氣因情¶汩一種丰神被境堆蓮社不存靈運質藝林偏愛子¶雲才吾宗有個同真語逐句將他註破來」
#+END_VERSE
¶

** 慶六吉吳居士(諱從謙即都梁牧)¶

#+BEGIN_VERSE
「　如傷之澤被都梁九載勤於牧馬羊博愛至時消有¶戾極恩深處化無良階前飲啄禽魚順爨下清涼黍¶󵑝香仁壽無煩山野祝情同松柏韻流長」
#+END_VERSE
¶

** 別法海寺眾禪者¶

#+BEGIN_VERSE
「　西鄰古寺傍山開平處寬兮高處崔應缽每過方丈¶室經行常到雨花臺為憐翠柏清操迥故把青松仔¶細栽此日芒鞋多𨁝跳暫時分手去還來」
#+END_VERSE
¶

** 寄斗山韓居士¶

#+BEGIN_VERSE
「　與君相契未深投別後思之寄扇頭既信吉人常坎¶壈何須眉宇倍摟愁與其有意成多事何若無心總¶不憂雖謂休官林下好幾人林下樂松丘」
#+END_VERSE
¶

** 應文明寺制留別懷玉禪人
<pb:KR6q0590_J_005-0100c>¶

#+BEGIN_VERSE
「　得意自崢嶸無心徹底平相忘三月好共結百年盟¶石礨留雲住船橫待客行蒲團猶掛壁拄杖落文明」
#+END_VERSE
¶

** 寄城壁馬居士¶

#+BEGIN_VERSE
「　氣宇天然別相逢休話難吹毛山嶽震打地骨毛寒¶但用哪吒手能令邊塞安始知親切處遍界沒遮闌」
#+END_VERSE
¶

** 送允執黃居士¶

#+BEGIN_VERSE
「　打破如來窟掀翻老仲廬曾無元字腳何處用工夫¶契理無聲臭存情覺太麤叮嚀黃允執莫學嘴盧都」
#+END_VERSE
¶

** 朝陽散步¶

#+BEGIN_VERSE
「　洞口雲生足溪邊柳拂眉牧童回首處問訊自皈依」
#+END_VERSE
¶

** 晚眺¶

#+BEGIN_VERSE
「　斜陽一帶映山頭人事蕭條景自幽樵子牧童歸去¶後月明依舊照松丘」
#+END_VERSE
¶

** 嶺畔跏趺¶

#+BEGIN_VERSE
「　頻呼同氣眺晴輝石上跏趺絕是非擬欲商量無可¶似笑看一鶚向空飛」
#+END_VERSE
¶

** 採茶¶

#+BEGIN_VERSE
「　飯罷攜籃去採襜褕短袂拂山花低頭不覺天將¶晚人在山間月」
#+END_VERSE
¶

** 蒼池夜月¶

#+BEGIN_VERSE
「　依稀堤畔睹光斜影落瑤池弄晚沙剛欲撈回空界¶去孰知林外更鋪花」
#+END_VERSE
¶

** 山居¶

#+BEGIN_VERSE
「　亭樹沉沉絕點埃藤藍落翠染蒼苔名花幾種多留¶客共看煙霞飛入來」
#+END_VERSE
¶

** 澗峽朝煙¶

#+BEGIN_VERSE
「　白練拖如織毳橫千松翠吼撥機聲東皋忽燦朝陽¶燄驚起寒巢宿鳥鳴」
#+END_VERSE
¶

** 峰頭古柏¶

#+BEGIN_VERSE
「　古柏參天帶露垂森森老榦發新枝嚴霜烈日曾經
<pb:KR6q0590_J_005-0101a>¶久留與兒孫作遠思」
#+END_VERSE
¶

** 四威儀¶

#+BEGIN_VERSE
「　山中行行行復停停何以故恐怕野猿驚」
#+END_VERSE
¶

#+BEGIN_VERSE
「　山中住日子隨緣度眾雖多靠著鋤頭做」
#+END_VERSE
¶

#+BEGIN_VERSE
「　山中坐裙褲衣裳破白茅拴令人多憎惡」
#+END_VERSE
¶

#+BEGIN_VERSE
「　山中臥養成大笨貨慣偷安懶墮第一箇」
#+END_VERSE
¶

** 論棒喝¶

#+BEGIN_VERSE
「　棒是時人一樣施喝是時人一樣喝時人不識所以¶然所以拈向時人說未曾開口耳先聾未曾舉棒橫¶身著秪在時人日用中可慨時人不自覺」
#+END_VERSE
(五卷終)
<pb:KR6q0590_J_005-0101b>¶

